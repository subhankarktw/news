<!DOCTYPE html>
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>সংবাদ</title>
    <link rel="shortcut icon" type="image/png" href="সংবাদ-logos_black.png">
    <style>
        h1 {text-align: center;
        font-size: 100px;}
        .myDiv {
        text-align: center;
        margin-left: 300px;
        margin-right: 300px;
        font-size: 35px;
        }
        
    </style>
</head>

<body>
    

    <h1><u>সংবাদ</u>
        <p>News on Cyber attacks</p></h1>
    
    <div class="myDiv">
        <h2>বড়সড় সাইবার হানা Domino's এ, ১৮ কোটি ক্রেতার ব্যাক্তিগত তথ্য ফাঁস</h2>
        <p>নিজস্ব প্রতিবেদন: এয়ার ইন্ডিয়ার পর এবার বড়সড় সাইবার হানার শিকার ডোমিনোজ (Domino's)। সূত্রের খবর, প্রায় ১৮ কোটি ক্রেতার ব্যক্তিগত তথ্য বিক্রি করেছে হ্যাকাররা। গত মাসেও সাইবার হানার (Cyber Threat) শিকার হয়েছিল জনপ্রিয় এই পিৎজা ডেলিভারী সংস্থা। ১০ লক্ষ ব্যববহারকারীর ক্রেডিট কার্ডের তথ্য প্রকাশ্যে চলে আসে। সাইবার নিরাপত্তা সংস্থা হাডসন রকের প্রধান অ্যালন গল জানান, ১৮ কোটি ব্যবহারকারীর ব্যক্তিগত তথ্য প্রায় ৪.৫ কোটি টাকায় (১০ বিটকয়েন) বিক্রি করা হয়েছে।

            সাইবার নিরাপত্তা বিশেষজ্ঞ রাজশেখর রাজাড়িয়া জানান, ডোমিনোজের ১৮ কোটি ব্যবহারকারীর তথ্য প্রকাশ্যে এসে পড়েছে। ডার্ক ওয়েবে সার্চ ইঞ্জিন তৈরি করেছে হ্যাকাররা। অনলাইনে যদি কখনও আপনি ডোমিনোজ থেকে কিছু অর্ডার করে থাকেন সেক্ষেত্রে ১৮ কোটির মধ্যে আপনিও একজন হতে পারেন। </p>
      </div>
      <div class="myDiv">
        <h2>Malda: গৌড়বঙ্গ বিশ্ববিদ্যালয়ে অ্যাডমিট কার্ড বিভ্রাট, সাইবার হ্যাকের অভিযোগ কর্তৃপক্ষের</h2>
        <p>নিজস্ব প্রতিবেদন: গৌড়বঙ্গ বিশ্ববিদ্যালয়ে অ্যাডমিট কার্ড নিয়ে গোলমাল। অ্যাডমিট ছাড়াই পরীক্ষায় বসতে হচ্ছে বিশ্ববিদ্যালয়ের বেশকিছু ছাত্র-ছাত্রীকে। অভিযোগ দ্বিতীয় ও চতুর্থ সেমিস্টারের পড়ুয়ারা অনলাইনে ফর্ম ভরেও অ্যাডমিট কার্ড পায়নি। বিশ্ববিদ্যালয়ের পোর্টাল থেকে অ্যাডমিট ডাউনলোড করা সম্ভব হচ্ছে না। তাই ১ম সেমিস্টারের কার্ড নম্বর দিয়েই অনলাইনে পরীক্ষা দিচ্ছেন তারা।

            বিশ্ববিদ্যালয় সূত্রে খবর, সাইবার হ্যাক হওয়ায় অ্যাডমিট পেতে অসুবিধা হচ্ছে। মালদা উইমেন্স কলেজের বেশ কয়েকজন ছাত্রীর ফর্ম ফিলাপের সময় অশ্লীল মেসেজ সহ আপলোড হয়ে যায় ফর্ম। তার পরিপ্রেক্ষিতে সাইবারক্রাইম দফতরে বিশ্ববিদ্যালয় কর্তৃপক্ষ অভিযোগ জানায়। তারই পরিপ্রেক্ষিতে সাইবার অডিট চলছে। যার কারণে পোর্টালের কাজ করা যাচ্ছে না।</p>
      </div>
      <div class="myDiv">
        <h2>পাবলিক ওয়াই-ফাই ব্যবহার নিয়ে চরম সতর্কতা সিইআরটি-র</h2>
        <p>নিজস্ব প্রতিবেদন : পাবলিক ওয়াই-ফাই ব্যবহারে সহজেই সাইবার অ্যাটাকের শিকার হতে পারেন। সতর্ক করল ইন্ডিয়ান কম্পিউটার ইমারজেন্সি রেসপন্স টিম। বিমানবন্দর বা রেলস্টেশনে পাবলিক ওয়াই-ফাই ব্যবহারের ফলে সাইবার অ্যাটাকের শিকার হওয়ার প্রবণতা 'হাই' (চরম) বলে সতর্ক করছে সিইআরটি।

            সিইআরটি বলছে, পাবলিক ওয়াই-ফাইয়ের মাধ্যমে হ্যাকাররা খুব সহজেই ক্রেডিট কার্ড নাম্বার, পাসওয়ার্ড, ইমেল, চ্যাট মেসেজের মত গোপন তথ্য হাতিয়ে নিতে পারে। ফলে বিপদে পড়তে পারেন ব্যবহারকারী। অ্যানড্রয়েড, আইওএস, লিনাক্স, ম্যাকওেস এবাং উইন্ডোজ ব্যবহারীকারীদের এই সাইবার শিকারিদের খপ্পরে পড়ার সম্ভাবনা সবচেয়ে বেশি। বিপদ এড়াতে তাই পাবলিক ওয়াই-ফাইয়ের বদলে ভিপিএন (ভার্চুয়াল প্রাইভেট নেটওয়ার্ক) ব্যবহারের পরামর্শ দিচ্ছে সিইআরটি।</p>
      </div>
      <div class="myDiv">
        <h2>Cyber Attack: ড্রাইভে ডকুমেন্ট না রাখাই ভাল, সাবধান করছেন সাইবার বিশেষজ্ঞ</h2>
        <p><b>বিভাস চট্টোপাধ্যায়</b>
            -<b>(সাইবার বিশেষজ্ঞ)</b><br>
            
            নিজস্ব প্রতিবেদন: ইন্টারনেটে  সমস্ত সিস্টেম ১০০ শতাংশ সুরক্ষিত নয়, সবটা হ্যাক করা সম্ভব। এই ধরনের সাইবার অ্যাটাকের সঙ্গে  আমাদের এখন অভ্যাস করে নিতে হবে। পালিয়ে কীভাবে বাঁচতে পারবেন, সেই গাইডলাইন মেনে চলুন। বাদ বাকি যা হবে তার সঙ্গে যুঝতে হবেই।১৯৯৫ এর পর থেকে আমরা ভার্চুয়াল ওয়ার্ল্ডে থাকি। আগামী প্রজন্ম এই ভার্চুয়াল ওয়ার্ল্ডের আরও গভীরে চলে যাবে। আজকে যে ৩০০ কোটি Gmail ও Hotmail পাসওয়ার্ড লিক হয়ে যাওয়ার ঘটনা সামনে এসেছে তা আগামী দিনে আরও দেখতে পাওয়া যাবে। কারণ মনে রাখবেন একটা শ্রেণি যেমন সাইবার সিস্টেমকে উন্নত করার জন্য বিভিন্ন সিকিউরিটি গার্ড আনছে, নানা ধরণের সফটওয়ার নিয়ে আসছে, ঠিক তেমনই আরেকটা শ্রেণি এই সিকিউরিটির দরজা ভাঙার জন্য নানা ধরণের গবেষণা করে চলেছে। সাইবার সিকিউরিটির লেয়ার ভেঙে কীভাবে ভেতরে ঢোকা যায়, তাঁর চেষ্টা প্রতিনিয়ত চালানো হচ্ছে। ভগবান ও দস্যুর লড়াই যেমন চিরকাল চলছে, এই ঘটনাটাও অনেকটা সেরকমই। 

            মনে রাখবেন, অনেকেই অন্যের সিস্টেম হ্যাক করে তার গোপন তথ্য দেখার পিছনে একটা মজা পেয়ে থাকে। এই দেশে এইটা সম্ভব হয় কারণ, সেরকম  কোনও কড়া আইন নেই। ইন্টারনেটে যে একটা নিরাপত্তার অভাব আছে তা সবাই জানে। 
            
            সেই জায়গা থেকে ইউরোপ ব্রাজিল কিন্তু বিরাট একটা আইন তাদের দেশে চালু করেছে। জেনারেল ডেটা প্রোটেকশন আইন। যাতে উল্লেখ আছে, যদি কারও সিস্টেম থেকে ডেটা লিক হয়ে যায়, তাহলে তার সমস্ত গ্রাহককে জানাতে হবে সমস্যার কথা। পাশাপাশি ক্ষতির তালিকা গ্রাহককে পাঠাতে হবে।  এছাড়াও ডেটা গুলোকে পুনরায় ফিরিয়ে আনার দায়িত্ব থাকবে কোম্পানির। যদি তারা ব্যর্থ হয়, তাহলে  তার ক্ষতিপূর্ণ দিতে হবে গ্রাহককে। 
            
            আজকের এই বিরাট সাইবার হ্যাকের ঘটনা,  হয়ত পার্লামেন্টের কাছে পুনরায় মনে করিয়ে দেয় দেশের মানুষ কতটা বিপদের মধ্যে আছে। তাদের রক্ষা করার জন্য কোনো আইন নেই। আমরা একটা ডেটা প্রোটেকশন বিল নিয়ে এসেছি তা খুব শীঘ্রই আইনে পরিবর্তন করা উচিত। 
            
            এই মুহূর্তে ভারতের হাতে যেটা আছে সেকশন ৪৩ এ ধারা। এখানে বলা আছে, যদি কোনও সংস্থা আমাদের ডেটা নিয়ে রাখে এবং সে যদি সেই ডেটা সুরক্ষিতভাবে রাখতে না পারে, তাহলে তার ক্ষতিপূরণ দেবে সংস্থা। আজ যে পাসওয়ার্ড লিক হয়ে গিয়েছে, যার মারফত যদি আমাদের কোনও ক্ষতি হয় তাহলে দায় নিতে হবে গুগলকে। কিন্তু, আমার কাছে যেটি খুবই অ্যালার্মিং তা হল বিভিন্ন জায়গায় এথিকাল হ্যাকার্সের কোর্স হয় বা বিভিন্ন ভিডিও থেকেও হ্যাক করা শেখানো হয়। যা সহজে ইউটিউবে পাওয়া যায়। কিন্তু এটা কতটা এথিকাল তার হিসেব কে রাখছে? শেখার পর তারা কোথায় যাচ্ছে? জানা নেই। তাদের একাংশ কোনও সংস্থার আওতায় থাকে না। তাহলে সে দিকটা কীভাবে দেখা হবে? 
            
            গুগলের হাত থেকে যদি ডেটা বেরিয়ে যেতে পারে মনে রাখবেন, ছোট খাটো যেকোনও সংস্থার থেকে খুব সহজেই ডেটা বেরিয়ে যাবে। তাই যেকোনও সাইট থেকে অ্যাপ ডাউনলোড করা এবং লগ ইন করার আগে যাচাই করে নিন। 
            সমস্ত জায়গায় এক পাসওয়ার্ড দেওয়া একেবারে উচিত নয়। প্রত্যেকটা সাইটের জন্য আলাদা পাসওয়ার্ড দেওয়া উচিত।  পাসওয়ার্ড  strong করা উচিত। 
            এই মুহূর্তে সম্পূর্ণ লগআউট করে দিন। যে যে জায়গায় মেইল আইডি ও তার পাসওয়ার্ড দিয়ে ঢুকেছিলেন, সেখান থেকেও লগ আউট করুন। এরপর পাসওয়ার্ড বদলে, নতুন পাসওয়ার্ড দিয়ে লগইন করুন।  
            তবে আমার মনে হয়, এই ধরনের ঘটনা ঘটলে সংস্থা সিকিউরিটি লেভেল বাড়িয়ে দেয়। 
            
            ড্রাইভে ডকুমেন্ট রাখাকে আমি কখনই সমর্থন করি না। কাজের ক্ষেত্রে সহজলভ্য হলেও তা নিরাপদ নয়। কারণ, একটা কোম্পানি আপনার প্রয়োজনীয় ডকুমেন্ট হয়ত নিজের কাছে রেখে দেবে। কিন্তু আপনি রাখছেন কোথায়? থার্ড পার্টির সার্ভারে। তাতে যে কেউ চোখ বোলাবে না তার ১০০ শতাংশ গ্যারেন্টি কে দিচ্ছে! যেমন আজকে যে সবচেয়ে বৃহত পাসওয়ার্ড লিক হওয়ার ঘটনা ঘটল, এতে ড্রাইভে রাখা তথ্য খুব সহজে চলে যাবে সাইবার জালিয়াতদের হাতে।  </p>
      </div>
    </div>
    <div class="myDiv">
      <h2>চিনা হ্যাকারদের টার্গেট ভারতের Power Supply, মুম্বইয়ের লোডশেডিং ছিল ট্রেলার!</h2>
      <p>নিজস্ব প্রতিবেদন- দেশের পাওয়ার সাপ্লাই (Indian Power Supply)-এর দিকে নজর চিনা হ্যাকারদের! একটি রিপোর্টে দাবি করা হয়েছে, ভারতে Cyber Attackers-দের উত্পাত বাড়ছে। সরকারের পরিচালিত ১২টি পাওয়ার সাপ্লাই স্টেশনে নজর রয়েছে হ্যাকারদের। পাওয়ার ইউটিলিটি ও লোড ডিসপ্যাচ সেন্টারের দিকে নজর রয়েছে তাদের। ২০২০ সালে কয়েকবার চিনা হ্যাকাররা ম্য়ালওয়ার ইনজেক্ট-এর চেষ্টা করেছে। ভারতে পাওয়ার-কাট করানোই উদ্দেশ্য ছিল তাদের। 

        রেকর্ডেড ফিউচার-এর একটি Report-এ দাবি করা হয়েছে, NTPC সহ পাঁচটি রিজিওনাল লোড সেন্টারে টার্গেট করেছিল চিনা হ্যাকাররা। ২০২০ সালের মে মাস থেকে লাদাখ সীমান্তে ভারত-চিন সেনার মধ্যে বিবাদ শুরু হয়। তবে সেই রিপোর্টে দাবি করা হয়েছে, মে মাসের আগে থেকেই চিনা হ্যাকাররা ভারতের পাওয়ার সাপ্লাই-এ ম্যালওয়ার ইনজেক্ট করার চেষ্টা করছে। একটি বিশেষ Software-এর মাধ্যমে চিনা হ্যাকাররা ভারতের পাওয়ার স্টেশনগুলিতে সাইবার অ্য়াটাক করার চেষ্টা করেছিল। </p>
    </div>
    
</body>
</html>